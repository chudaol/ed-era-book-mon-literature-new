<div id="hypercomments_widget" class="js-hypercomments-widget invisible"></div>

Коло читання 
=============================================

<p>Коло читання молодших школярів охоплює твори різних родів і жанрів для дітей цього віку з кращих надбань української і зарубіжної літератури.</p>
<p>Твори усної народної творчості – малі фольклорні форми: загадки, скоромовки, прислів’я, приказки, ігровий фольклор; казки, пісні, легенди, міфи.</p>
<p>Літературні казки українських та зарубіжних авторів.</p>
<p>Твори українських і зарубіжних письменників-класиків, які ввійшли в коло дитячого читання.</p>
<p>Твори сучасної дитячої української та зарубіжної літератури.</p>
<p>Дитяча періодика: газети і журнали.</p>
<p>Довідкова література: словники, довідники, енциклопедії для дітей.</p>
<p><i>За жанрово-родовими формами</i> – це <u>епічні</u> твори: оповідання, байки, повісті, повісті-казки; <u>ліричні</u>: переважно віршовані твори різного змісту і форми; <u>драматичні</u>: п’єси для дітей.</p>
<p><i>За тематичним спрямуванням</i> – твори про природу у різні пори року; твори про дітей, їхні стосунки, взаємини в сім’ї, школі; ставлення до природи, людей, праці, сторінки з життя видатних людей; твори, у яких звучать мотиви любові і пошани до рідної землі, Батьківщини, мови, традицій українського та інших народів; утверджуються (добро, людяність, працелюбність, честь, дружба); гумористичні твори; науково-художні твори про живу і неживу природу; пригодницькі твори, фантастика.</p>
<p>Перелік авторів і творів, які визначені цією змістовою лінією по класах, <b><u>має рекомендований характер і може бути змінений учителем з урахуванням читацьких інтересів учнів та авторами чи укладачами підручників, зважаючи на авторську концепцію підручника.</u> </b> </p>


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>