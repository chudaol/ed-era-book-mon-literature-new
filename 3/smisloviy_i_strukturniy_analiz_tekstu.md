<div id="hypercomments_widget" class="js-hypercomments-widget invisible"></div>

# Смисловий і структурний аналіз тексту 


<table>
  <tr>
    <td width="40%" align="center"><b>Зміст навчального матеріалу<b></td>
    <td width="60%" align="center"><b>Державні вимоги до рівня загальноосвітньої підготовки учнів</b></td>
  </tr>
  <tr>
    <td width="40%" style="vertical-align:top !important;">
Смислові зв’язки між реченнями, абзацами і частинами тексту.<br>
Послідовність подій у творі. <br>
План твору.<br>
Діалог за змістом прочитаного.<br>
Мотиви поведінки, наслідки вчинків персонажів твору<br>
Події, дії і вчинки персонажів твору та тема і головна думка твору.<br>
Зв’язок між заголовком і темою (головною думкою) твору. <br>
Елементи розповіді, опису і міркування у творах.
</td>
    <td width="60%" style="vertical-align:top !important;">
<i><b>Учень (учениця):</b></i><br>
<i>знаходить і пояснює</i> зв’язки між реченнями, абзацами і частинами тексту;<br>
<i>визначає</i> послідовність подій у творі; <br>
<i>упорядковує</i> ілюстрації до частин твору відповідно до послідовності подій у творі;<br>
<i>встановлює і пояснює</i> зв’язок між частинами твору;<br>
<i>складає</i> план до невеликих за обсягом і нескладних за будовою художніх і науково-художніх текстів;<br>
<i>формулює</i> запитання за змістом прочитаного про факт, подію, час, місце події, героїв твору; <br>
<i>відповідає</i> на запитання щодо прочитаних творів рядками тексту, своїми словами;<br>
<i>веде</i> діалог (5-6 реплік) з учителем, однокласниками на основі прочитаного;<br>
<i>використовує</i> план, запитання до тексту, ілюстрації для переказу прочитаного (детально, стисло, вибірково);<br>
з допомогою вчителя <i>визначає і пояснює</i> мотиви поведінки, наслідки вчинків персонажів твору; <br>
<i>знаходить</i> в тексті слова, вислови, речення, які є ключовими для розуміння подій, характеристики персонажів;<br>
<i>прогнозує</i> за змістом твору можливі наслідки дій, поведінки персонажів;<br>
<i>висловлює</i> здогадки щодо можливого розвитку подій;<br>
<i>визначає</i> риси характеру персонажів твору на основі оцінки їх дій і вчинків;<br>
<i>висловлює</i> оцінні судження морального характеру про події, вчинки персонажів;<br>
<i>називає</i> позитивні й негативні вчинки героїв (персонажів) твору;<br>
<i>наводить</i> відповідні приклади поведінки людей з реального життя;<br>
<i>визначає</i> на основі аналізу подій, дій і вчинків героїв твору тему і головну думку твору;<br>
<i>встановлює і обґрунтовує</i> зв’язок між заголовком і темою твору; <br>
<i>пояснює</i> (з допомогою вчителя) зв’язок між заголовком і головною думкою твору;<br>
<i>співвідносить</i> головну думку прочитаного із заголовком, з прислів’ям, з ілюстраціями;<br>
<i>знаходить</i> в тексті твору і читає частину з розповіддю, описом, міркуванням;<br>
<i>пояснює,</i> для чого в даному тексті міститься певна розповідь, опис, міркування.
</td>
  </tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>