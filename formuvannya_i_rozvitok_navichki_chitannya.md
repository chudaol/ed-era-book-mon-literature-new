<div id="hypercomments_widget" class="js-hypercomments-widget invisible"></div>

Формування і розвиток навички читання
=============================================

<p>Протягом навчання в початковій школі учні оволодівають повноцінною навичкою читання, яка характеризується злиттям <b>технічної і смислової</b> її сторін.</p>
<p><b>Техніка</b> читання охоплює такі компоненти, як спосіб читання, правильність, виразність, темп. Кожний з них окремо і в сукупності підпорядкований <b>смисловій</b> стороні читання, тобто <b>розумінню тексту.</b> Ця якість, що є провідною, передбачає розуміння учнями більшої частини слів у тексті, вжитих як у прямому, так і в переносному значеннях, змісту речень, смислових зв’язків між ними і частинами тексту, його фактичного змісту і основного смислу.</p>
<p>Під час навчання молодші школярі оволодівають двома видами читання – <b>вголос</b> і <b>мовчки.</b> Читання <b>вголос</b> – це чітке, плавне, безпомилкове, достатньо виразне читання цілими словами у відповідному для розуміння тексту темпі. Читання <b>мовчки</b> – читання «очима», без зовнішніх мовленнєвих рухів, характеризується активізацією процесів розуміння, запам’ятовування і засвоєння прочитаного, а також зростанням темпу, порівняно з читанням уголос.</p>
<p>У <i>1-2 класах</i> основна увага зосереджується на інтенсивному формуванні якостей читання вголос. Паралельно з цим в учнів формуються уміння слухати, сприймати й розуміти зв’язне усне й писемне мовлення. З другого півріччя 2 класу застосовується методика навчання читати мовчки. У <i>3-4 класах</i> змінюється співвідношення видів читання. Провідне місце у сприйманні й засвоєнні навчального матеріалу належить мовчазному читанню. Відповідно і в роботі з текстом збільшується питома вага вправ і завдань на розвиток смислової сторони читання. </p>


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>